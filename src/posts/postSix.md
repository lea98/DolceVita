--- 
title: "Kikiriki fantazija"
date: "05/11/2019"
---

1.
Od brašna, Gussnela, praška za pecivo, maslaca narezanog na listiće, jaja, mljevenog kikirikija, šećera i vanilin šećera izradite prhko tijesto. Ostavite ga u hladnjaku oko sat vremena.

2.
Nakon toga valjkom razvaljajte tijesto, stavite ga u namazan i pobrašnjen pleh (veličine 32×20 cm) i pecite u pećnici zagrijanoj na 200°C oko 15 minuta.

3.
Dok se tijesto peče, pripremite karamel. U posudu uspite šećer u prahu i zagrijavajte ga na laganoj vatri dok ne dobije zlatnožutu boju.

4.
Posudu maknite s vatre, dodajte maslac, a zatim vrhnje. Promiješajte i nastavite kuhati na laganoj vatri dok se šećer ne otopi. Na kraju umiješajte kikiriki.

5.
Karamel malo ohladite, a zatim izlijte na pečenu i ohlađenu podlogu od prhkog tijesta.

6.
Mliječnu čokoladu i čokoladu za kuhanje natrgajte na manje komade i otopite na pari. Slatko vrhnje stavite neka zakuha, pa ga prelijte po rastopljenoj čokoladi. Miješajte dok ne dobijete jednoličnu glatku masu, kojoj na kraju dodajte limunov sok.

7.
Čokoladni preljev prelijte preko karamela s kikirikijem i ostavite neka se ohladi.

