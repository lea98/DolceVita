--- 
title: "Rolada s bananama"
date: "07/31/2019"
---

1.
Jaja pjenasto izmiješajte sa šećerom, dodajte brašno pomiješano s praškom za pecivo i kakaom te lagano promiješajte.

2.
Pripremljenu smjesu izlijte u lim (vel. 40×32 cm) obložen pek papirom i pecite u pećnici zagrijanoj na 170°C 18 minuta.

3.
Pečeni biskvit s pek papirom zarolajte i ostavite neka se ohladi.

4.
Za kremu, jaja, šećer i vanilin šećer pjenasto izmiješajte i kuhajte na pari uz stalno miješanje, na kraju dodajte natrganu čokoladu i miješajte toliko dugo dok se sva čokolada ne otopi.

5.
U ohlađenu kremu dodajte izrađeni maslac, dobro promiješajte i na kraju umiješajte bademe i rum.

6.
Oguljene banane poprskajte limunovim sokom, biskvit odmotajte, skinite pek papir, premažite ga većim dijelom kreme i uz jedan rub poslažite dva reda banana. Biskvit zarolajte u roladu i izvana premažite preostalom kremom.


