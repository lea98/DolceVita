--- 
title: "Torta od bijele čokolade i malina"
date: "05.12.2019"
---

1.
Žele od malina

U posudu za štednjak staviti maline,vodu i šećer , kuhati na laganoj vatri da se otopi šećer i maline omekšaju. Listiće želatine  namočiti u hladnoj vodi 5 min. Uzeti  drugu posudu i propasirati maline.  Vratiti na vatru , staviti ocijeđenu želatinu i miješati dok se  želatina ne otopi. Malo prohladiti i uliti u pripremljen kalup koji mora biti manji od kalupa za tortu. Ja sam u jednu okruglu posudu. Ostaviti da se prohladi a tada sam stavila u škrinju da ubrzam postupak hlađenja ali može i u hladnjak.

2.
ŽZagrijati pećnicu na 200C. Pripremiti kalup  za tortu promjera 22 cm i staviti na dno papir za pećenje.

Biskvit:

Odvojiti bjelanjke od žutanjaka. Bjelanjke sa prstohvatom soli miksati u čvrsti snijeg. Žutanjke i šećer miksati dok ne posvijetle. Dodati hladan otopljeni maslac, sve  suhe sastojke i postepeno silikonskom lopaticom umiješati bijelanjke. Izliti u pripremljeni kalup i peći oko 10 minuta.Provijeriti čačkalicom. Pečeni biskvit potpuno ohladiti.

3.
Krema:

Sitno izrezati bijelu čokoladu.
U posudu za štednjak uliti 200 ml vrhnja za šlag i srž manhune vanilije. Zagrijati ali nesmije zakipiti.Staviti nasjeckanu čokoladu i miješati na laganoj vatri da se sva čokolada otopi. Prohladiti. Preostalo vrhnje za šlag izmiksati , dodati šlagfiks i na kraju bijelu čokoladu.

4.
Slaganje torte:

Pripremiti tanjur za tortu i staviti biskvit. Staviti obruč od torte oko biskvita. Dio kreme staviti na  biskvit, zatim pažljivo žele od malina, opet dio kreme da se sav žele prekrije. Ja sam dio stavila u vrečicu sa  širim nastavkom i   odma ukrasila  tortu. Tortu staviti u  hladnjak i prije posluživanja ili  kada se sasvim stisla krema ,skinuti  obruč i ukrasiti  do kraja.  U mom slučaju malinama i pistacijama. 