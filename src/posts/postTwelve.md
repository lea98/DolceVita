--- 
title: "Voćna torta"
date: "24.11.2019"
---

1.
Brašno i ohlađen, na listiće narezan maslac dobro razmrvite, pa dodajte šećer, žumanjke, mljevene bademe, ribanu koricu limuna i umijesite prhko tijesto.

2.
Ostavite ga počivati na hladnom mjestu 1-2 sata. Tijesto malo premijesite i razvaljajte u krug veličine plitkog kalupa za pečenje torte.

3.
Kalup premažite maslacem, obložite ga tijestom, a rub malo podignite. Stavite peći na temperaturu od 200°C oko 20 minuta.

4.
Pečeno tijesto ohladite i premažite ga vanilin kremom. Gore rasporedite oprano, dobro ocijeđeno voće i pospite šećerom u prahu. Nakon toga pripremite preljev za torte prema uputi na vrećici, pa njime prelijte voće i stavite da se ohladi.

5.
Vanilin kremu pripremite na sljedeći način: žumanjke i šećer dobro izmiješajte, dodajte vanilin šećer, Gussnel i malo hladnog mlijeka. Sve izmiješajte i zakuhajte u preostalo vruće mlijeko.

6.
Miješajući kuhajte 8-10 minuta na umjerenoj temperaturi dok se ne zgusne. Po želji dodajte malo ruma. Kuhanu kremu ohladite.

