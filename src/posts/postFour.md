--- 
title: "Tortda od sira"
date: "17.10.2019"
---

1.
Brašno prosijte na dasku, pa ga pomiješajte s maslacem narezanim na listiće. U sredini napravite udubinu, u koju stavite šećer, žumanjke, sol i limunovu koricu.

2.
Brzo miješajte sve sastojke od sredine prema van, pa zamijesite gipko tijesto. Oblikujte ga u kuglu, zamotajte u papir za pečenje i stavite u hladnjak na 2 sata.

3.
Pećnicu zagrijte na 200°C. Tijesto razvaljajte u dva jednaka kruga promjera 26 cm, položite na lim i pecite jedno do drugog 10 minuta na srednjoj prečki da postanu svijetlosmeđi. Jedan još vrući krug narežite na 12 jednakih komada, pa ih ostavite da se ohlade.

4.
Želatinu namočite u hladnoj vodi. Šećer, žumanjke i dio mlijeka tucite, a ostalo mlijeko zakipite. Dodajte smjesu žumanjaka i miješajte pjenjačom dok ne zavri, dodajte ocijeđenu želatinu, promiješajte da se otopi, pa maknite s vatre da se ohladi.

5.
U međuvremenu, istucite slatko vrhnje. Kad se mliječna mješavina počne zgušnjavati, dodajte joj razrađeni sir s limunovom koricom i tučeno vrhnje.

6.
Krugom od papira za pečenje pokrijte dno kalupa za tortu, a stijenku trakom. Na dno stavite narezani krug od tijesta, a na njega stavite kremu od sira. Izravnajte joj površinu i stavite kalup u hladnjak da krema do kraja očvrsne.

7.
Izvadite tortu iz kalupa, odstranite zalijepljen papir, odozgo posložite narezano prhko tijesto i pospite šećerom u prahu.